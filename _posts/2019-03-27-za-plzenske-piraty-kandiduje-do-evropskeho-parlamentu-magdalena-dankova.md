---
date:         2019-03-27
category:     blog
tags:         Plzeň volby EvropskýParlament MagdaDaňková 
layout:       post
title:        "Za plzeňské Piráty kandiduje do Evropského parlamentu Magdaléna Daňková" 
image:        posts/magda_titulka.jpg
author:       MS Plzeň
---
**V primárních volbách na kandidátku do Evropského parlamentu za Plzeňský kraj uspěl jeden zástupce, který získal celostátní podporu Pirátské strany. Čtrnácté místo kandidátky obsadila učitelka a městská zastupitelka Magdaléna Daňková**

  

“Velmi si cením projevené důvěry. Volby do europarlamentu jsou velmi důležitým milníkem pro nadcházející směr Evropy a jsem ráda, že mohu být její součásti. Byť legislativa evropského parlamentu nám může připadat vzdálená a složitá, rozhoduje o kvalitě našich každodenních životech a je třeba si to uvědomit.

Nejen Evropský parlament, ale celkově Evropská Unie bývá mnohdy v dnešní době démonizována. Ti, kteří tak činí už však zamlčují, jaký vliv má a může mít na její samotné fungování každý z nás. A na místo poukazování na nesmyslné zákazy a diktát z Bruselu naopak každý občan může pocítit výhody, které EU přináší a usnadňuje život. Nejen v podobě volného cestování nebo jednotných mobilních tarifů.

K lepšímu žití v Evropě je toho však nutné udělat ještě více.
EP nesmí stát cestě svobody slova a šíření informací. Články 11 a 13 copywrightové směrnice jsou největším “náhubkovým” omylem, který se na plénum Evropského parlamentu mohl dostat. Stejně tak historicky i transatlantické smlouvy, které se projednávaly za zavřenými dveřmi.

Evropa se nesmí stát dvourychlostní, jak už to dnes vidíme například i v dvojí kvalitě potravin. Např. dle výzkumů potraviny starých členských státu EU jsou vyšší kvality než potraviny nových členských států. Odmítáme být popelnicí Evropy. Ne nadarmo se říká - jsme to, co jíme. Dvojí kvalita se netýká jen potravin, ale také zboží.

Chceme propojenou Evropu přeshraniční spolupráce regionů, podporujeme také rychlovlaky, díky kterým dojde ke zvýšení možnosti pestrosti volby pracovních příležitostí a v neposlední řadě výměnné pobyty studentů i učitelů zejména do zemí nejlepším hodnocením dle OECD (Finsko, Estonsko apod.) .”

uvedla po zvolení **Magdaléna Daňková** svou motivaci.

Potkat ji můžete např.na krajských veřejných schůzích plzeňského kraje, akci ukliďme Česko v Klatovech (5.5. ), či na akci setkání s kandidáty do Evropského parlamentu a Ivanem Bartošem 28.4. ve 13h na náměstí v Domažlicích nebo 1.5. na piknikové louce v Chebu.

Piráti v květnových volbách do Evropského parlamentu cílí na vítězství. Podle předsedy strany Ivana Bartoše by Piráti mohli dosáhnout až 20 procent hlasů a porazit hnutí ANO Andreje Babiše. Plzeňský kraj bude dalším důležitým volební kolbištěm.

## Profil plzeňské kandidátky:

 -   Magdaléna Daňková 
 - **Kontakt:** [magda.dankova@pirati.cz](mailto:magda.dankova@pirati.cz), +420 778 501 029
 - [Pirátský profil](https://wiki.pirati.cz/lide/magda_dankova)
 -  [kandidátská řeč](https://forum.pirati.cz/viewtopic.php?f=350&t=45368#p598074)
 
 ![](/assets/img/posts/magda_EP.jpg)
