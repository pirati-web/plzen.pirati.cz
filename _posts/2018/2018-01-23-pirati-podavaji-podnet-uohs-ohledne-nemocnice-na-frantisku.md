---
date:         2018-01-23
category:     blog
tags:         praha-1 nemocnice-na-františku
layout:       post
title:        "Podali jsme podnět k ÚOHS ke zrušení koncesního řízení na Nemocnici na Františku" 
image:        uohs.jpg
author:       Adam Zábranský
---

Piráti pokračují v boji proti koncesi na provoz Nemocnice Na Františku na 35 let. Koncesní řízení vyhlásila Praha 1 v prosinci roku 2017. Uspořádali jsme dva [happeningy](https://www.flickr.com/photos/pirati/albums/72157689214160622), [vyzvali](https://praha.pirati.cz/vyzva-piratu-praze-1-zruste-koncesi-na-nemocnici-na-frantisku.html) vedení Prahy 1, ať neotvírá obálky a koncesní řízení zruší, pomáhali sebrat podpisy pod referendum a pokusili jsme se zařadit problematiku nemocnice na zasedání pražského zastupitelstva. Nyní podáváme podnět k Úřadu pro ochranu hospodářské soutěže, protože se domníváme, že koncesní řízení bylo vypsáno v rozporu se zákonem.

> „Koncesní řízení na provoz Nemocnice Na Františku bylo podle nás vypsáno v rozporu se zákonem. Praha 1 stanovila diskriminační kvalifikační podmínky a dostatečně neodůvodnila, proč chce uzavřít koncesi na dobu delší než 5 let. Myslíme si, že Úřad pro ochranu hospodářské soutěže by koncesní řízení měl zrušit,“ shrnuje obsah podnětu k ÚOHS garant zdravotnictví Pirátů MUDr. Zdeněk Hřib.

## Odkazy

* Podání Pirátů Úřadu pro ochranu hospodářské soutěže z pera Zdeňka Hřiba: [https://github.com/pirati-web/praha.pirati.cz/blob/gh-pages/assets/pdf/podnet-uohs.pdf](https://github.com/pirati-web/praha.pirati.cz/blob/gh-pages/assets/pdf/podnet-uohs.pdf)
