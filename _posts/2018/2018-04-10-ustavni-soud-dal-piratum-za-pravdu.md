---
date:         2018-04-10
category:     blog
tags:         městské-firmy
layout:       post
title:        "Ústavní soud se zastal Pirátů, dceřinky městských firem musejí poskytovat informace" 
image:        adam-us.jpg
author:       Adam Zábranský
---

Ústavní soud dnes zamítl ústavní stížnost firmy Pražská plynárenská Servis distribuce. Ta chtěla zvrátit rozsudky Městského soudu v Praze a Nejvyššího správního soudu, ze kterých vyplývá, že PPSD musí poskytovat informace dle zákona o svobodném přístupu k informacím.

Před dvěma lety pražský pirátský zastupitel Adam Zábranský zažaloval PPSD, protože mu nechtěla poskytnout informace o odměnách členů dozorčí rady a představenstva, které po ní požadoval. Firma je stoprocentně vlastněná Prahou – akorát skrze dvě další firmy, Pražskou plynárenskou Holding a Pražskou plynárenskou.

> „Jednalo se o precedenční spor. Soudy ještě předtím nikdy nerozhodovaly, jestli firma vlastněná městem skrze jinou firmu musí poskytovat informace v souladu se zákonem o svobodném přístupu k informacím. Jsem rád, že nám Ústavní soud dal za pravdu a neomezil právo na informace podobně jako to udělal minulý rok ve věci ČEZ,“ shrnuje předseda pirátského klubu v pražském zastupitelstvu Adam Zábranský.

