---
date: 2021-12-27
category: blok
tags: PiratiPlzen Lidri KomunalniVolby2O22
title: Piráti v Plzni předstihli konkurenci. Vybrali své kandidáty na primátora a starosty obvodů.
author: Eva Šrámková 
image: posts/image0.jpeg
important: true 
---

**Piráti v Plzni předstihli konkurenci. Vybrali své kandidáty na primátora a starosty obvodů.**

Své lídry do komunálních voleb v r. 2022 si Piráti volí demokraticky na internetovém fóru strany. Stejně jako v r. 2018 povede kandidátku do zastupitelstva města Plzně současný předseda opozičního klubu Pirátů Pavel Bosák, kterého podpořilo 97% hlasujících.  *„Tak silný mandát je zavazující. Práce bude hodně, ale moc se na ni těším. Ukážeme, že Piráti mají Plzni a Plzeňákům co nabídnout,”* říká Pavel Bosák.

Na Městském Obvodě Plzeň 1 kandiduje na starostu Jiří Rezek, výzkumný pracovník na evropském centru excelence NTIS na ZČU a rovněž popularizátor vědy.

Na Městském Obvodě Plzeň 2 kandiduje na starostku Olga Sejrková, Sales coordinator ve strojírenské firmě, dále pak se zabývá ochranou památek, sociální politikou, zkvalitněním a destigmatizací psychiatrické péče.

Na Městském Obvodě Plzeň 3 kandiduje na starostu Pavel Šrámek, Global Senior Product Manager v mezinárodní IT firmě, taktéž je odborníkem na tvoření automatizovaných procesů a integraci systémů. Pavel je hrdý otec a manžel.

Na MO 4 kandiduje na starostku Jana Tomšíková. Jana je učitelka, redaktorka a spoluautorka učebnic a organizátorka společenských akci pro seniory, děti a mládež.

*„Jsem rád, že díky naší intenzivní práci v zastupitelstvech obvodů dnes máme k dispozici kvalitní a zkušené kandidáty,”* komentuje volby předseda MS Plzeň Marek Habruň. *"Výběr kandidátů jsme spustili s velkým předstihem, aby bylo možné co nejdříve zahájit přípravu volebního programu a kampaně,“* dodává.

Volby do zastupitelstev obcí proběhnou v říjnu 2022.
